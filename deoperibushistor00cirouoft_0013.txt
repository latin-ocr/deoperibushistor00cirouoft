praefatio.

Cum de historicis hispanis, qui duodecimo et tertio decimo saeculo latine
scripserunt, inquirerem, et de Iohanne Aegidii Zamorensi aliquid iam
collegissem, circa annum MCM magister meus Alfredus Morel—Fatio ultro
mihi notas, quas ipse de hoc parum cognito scriptore excerpserat, obtulit:
Quas non puduit, fateor, accipere, cum eis ut tanquam meis uterer amicissime
suaderet, in exquisitione quam susceperam, et eandem ipse si non desperatam,
certe ut ingratam, uiginti annos abhinc dereliquisset infectam. Tantum autem
materiam contulerat3 nam et fragmenta ex catalogis Lucae Wadding, Nicolai
Antonio, Iohannis de San Antonio, etc., uel libris Ambrosii de Morales et
Henrici Flora, et epistulas amicorum suorum hispanorum de exemplaribus
hispanis, et notas de eo quod in escorialensibus matritensibusque codicibus
continetur, et apographa plura propria manu diligenter descripta comparauerat.
Quae omnia rudia quidem, iam tamen amplissima, neque in ordinem
redegerat, nec quidquam disceptare inchoauerat.

Irritus permansurus erat tantus labor nisi quis lampade accepta multiplex
illud opus exploraret. Quod nimia fiducia, minima scientia, at patientia, credo,
non mediocri, tentaui, ne in serie historicorum antiquorum hispanorum unus
omitteretur, non omnino despiciendus.

Cum illa, antequam inciperem, dicenda, tum etiam deinceps quis
subministrauerit ea quae suis tabulis Alfredus Morel-Fatio consignauit‚ ut
cuique suum tribueretur, designandum mihi uisum est, praeceptum recordato

Ne gloriari libeat alienis bonis.

ssurhiqulat, Ῑβτίὸίε fiat. &Um-tias mmmmmmxlll.

