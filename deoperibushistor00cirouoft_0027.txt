smevm xix ι 7

Miguel, rogante Eduardo de Hinojosa pro Alfredo Morel-Fatio, ea inquisiuit.
Cuius ex epistula intelligitur, expulsis ab Hispania anno MDCCCXXXIV
monachis, uolumina, quae in Franciscanorum bibliotheca fucrant, decem
annos cum aliis ex aliis monasteriis distractis in domo priuata permansisse
deposita, ubi unicuique eligendi et apprehendendi quidquid placeret potestas
fuerit3 cum autem plura ueniissent, reliqua partim collegio quod hispanice
«Instituto» dicitur, partim Seminario attributa esse. In « Instituto » nihil inuenit
Ludovicus Rodriguez; Seminarii cum nihil essct bibliotheca nisi quoddam
α inmenso monton de libros sin orden alguno », quamuis rogitanti pcr
praesulem illos Aegidios quaerere non licuit, immo se ad ordinandam illam
quam uocabant bibliothecam promittenti (ι ipsos uero hoc se facturos cogitare»
responsum est. Vtinam ex illo anno MDCCCLXXX tempus et otium faciendi
habuerint! Cum autem adhuc mihi non fuerit Zamoram eundi occasio utitis,
utrum habuerint annon nescio.

Ceterum cum publicaret suas « Memorias historicas dela ciudad de Zamora »
Caesareus Fernandez Duro anno MDCCCLXXXII, nihil de illis tam decantatis
codicibus sane nihil noui audiuisse uidetur.

Quae cum ita sint, deficient-ia illa Aegidia dum in lucem denuo prodeant, ex
manuscripto quod in Bibliotheca publica matritensi exsistit, quid continuerint,
colligi et exponi posse infra declarabitur. Quo usus et aliis paucis de quibus
inferius loquemur, Fidelis Fita e Societate Iesu et Librum de Praeconiis
ciuitatis numantinae, et fragmenta multa anno MDCCCLXXXIV sequentibus —
quae publicauit in « Boletin dela Real Academia dela Historia )) (tomo V, p. 131-
2oo, p. 308-3283V1, p. (io—71, p. 379—409, p. 418—4293 Vll, p. 54-lltl13 XIII,
p. 187-225, 291-295). Quod illi et Academiae Historicae hispanae tanto maiori
laudi est quod inter Iohannis opera ea quae plurimum edi referebat edidit.

Ita uero id quod susceperat effecit, ut in scriptis Iohannis quidquid esset
nouum'atque utile publicaretur, non tamen totius operis forma, materia et
conditio exposita sit. Nunc quas res tractauerit et quomodo eas digesserit
monachus ille franciscanus, quos imitatus sit aut satis habuerit transcribere,
num propria denique inseruerit, reliquum est ut perquiratur.

De spectantibus tamen ad historiam tractatibus (hoc enim uerbum crebro
ipse usurpauit) fere tantummodo hic agetur; nam ad ea quae ad quaestiones
naturales nisi obiter non est locus attendendi. Neque propositum habeo nunc
exquire're, quid ab aliis scriptoribus mutuatus sit, quid ex eo alii sumpserint:
quod longius me deduceret quam optaui. Descriptio, non historia operum
historicorum hic tantummodo inuenietur. De poeta autem non habeo quid
dicam, post ea quae demonstrauit Fita. .

